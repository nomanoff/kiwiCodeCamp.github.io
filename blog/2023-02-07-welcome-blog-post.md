---
slug: welcome-blog-post
title: kiwiCodeCamp o'zi nima?
authors:
  name: Azizbek Nomanoff
  title: kiwiCodeCamp Founder
  url: https://github.com/nomanoff
  image_url: https://avatars.githubusercontent.com/u/60359425?v=4
tags: [hello, kiwicodecamp, maqsad]
---

## Hello World! (Salom Dunyo!) 👋

Assalomu Alaykum! *kiwiCodeCamp*ning rasmiy veb sahifasiga hush kelibsiz 🎉. Ushbu **website** o‘zbekistonlik dasturchilarga (yoki dasturchi bo'lmoqi bo'lganlarga) **web dasturlash**ni o‘rganishga yordam berishga bag‘ishlangan. *kiwiCodeCamp*ni boshlashdan maqsad barcha darajadagi dasturchilar birlashishi va o'z mahoratini oshirishi mumkin bo'lgan mehmondo'st va qo'llab-quvvatlovchi muhitni yaratishdir. Ushbu **blog post**da men nega *kiwiCodeCamp*ni boshlaganim va ushbu veb sahifadan nimani kutishingiz mumkinligini aytib beraman.

## O'zi men kimman? 🤔

Mening ismim [Azizbek](https://github.com/nomanoff). Hozirda Janubiy Koreyaning [Sejong](https://en.sejong.ac.kr/eng/index.do) Universitetida tahsil olaman. O'zim _Hospitality and Tourism Managment_ yo'nalishida o'qishimga qaramay, ikki yildan beri [koreys kompaniya](https://owler.page/)sida dasturchi sifatida ishlab kelmoqdaman. Qaysi kompaniyada ishlashim va qanday qilib ishgan kirganim haqida ham alohida post yozaman albatta 😉. Dasturlashni hech qanday akademiya yoki biror bir ustozdan o'rganmaganman 🙃. To'g'ri, dasturchi akalardan maslahat va yo'l yo'riqlar olganman, lekin muayyan tarzda biror kimni darslariga qatnashmaganman. Dasturchilar tilida bu "**_self-taught developer_**" deyiladi. Dasturlashni YouTube, online kurslar, formlar va turli xildagi Google Search da chiqib kelgan veb-saytlardan o'rganganman 😁. [Udemy](https://www.udemy.com/)dan bitta kurs sotib olganim rost (adashmasam 12,000₩ atrofida edi), lekin oxirigacha ko'rmaganman o'shani ham 😅. Demak, deyarli hamma bilimni o'zim so'rab surishtirib o'rganganman dasam ham bo'ladi.

## Nima uchun kiwiCodeCampni boshladim? 🚀

Koreya davlatida bo'lganim uchun, ham o'qib ham ishlaganim uchun meni kurslarga borishga imkonim ham vaqtim ham yo'q bolgan 🥲. Oddiy dasturlashdagi tushunchalarni o'rganishimga ham juda ko'p vaqt ketgan ⌛️. Qaysi mavzudan keyin nimani o'qish kerak, tezroq ishga kirishda nimalarni o'rganish kerak, yoki hozirgi kunda (Koreya kompaniyalarida) dasturchi bo'lib ishalash uchun nimalarga e'tibor berish kerak ekanligini bilmaganman 😕. Shunday bo'lishiga qaramasdan qisqa muddat ichida kompaniyaga ishga kira oldim. Qanday qilib ishga kirganim ham ajoyib bo'lgan. Vaqti kelganida bu haqida ham alohida post yozib qo'yaman. Ana endi maqsadga o'tadigan bo'lsam. O'zim shu qiyinchiliklarni ko'rganim, kimdir yo'l yo'riq ko'rsatsa boshqalar ham qisqa muddatda dasturchi bo'la olishi va ishga kira olishini bilganim uchun ushbu _kiwiCodeCamp_ loyihasini boshlashga qaror qildim.

## kiwiCodeCamp o'zi nima? 🔥

Hmm... [freeCodeCamp](https://www.freecodecamp.org/) haqida eshitganmisiz? Agar eshitmagan bo'lsangiz, freeCodeCamp - bu ijtimoiy tarmoqlarda eng ko'p kuzatuvchilarga ega, dasturlash ko'nikmalarini o'rganish va yaxshilashga yordam beradigan, dasturlash bo'yicha ta'limni hamma uchun ochiq qilgan va eng asosiysi tekin dasturlash platformasi. Faqat muammo shundaki bu platforma ingliz tilida 🤦‍♂️. Tassavvur qiling huddi shunday platforma o'zbek tilida bo'lsa. Endi, men sizlarga *kiwiCodeCamp*ni tanishtirsam. **kiwiCodeCamp** - bu bir jamiyat(community). *kiwiCodeCamp*ning ham eng asosiy motivatsiyalaridan biri bu o'zbek tilida dasturlashni o'rganishga bo'lgan resurlasni ko'paytirish va qimmat kurslarga borib o'qishga imkoni yo'q bo'lganlar uchun ham dasturlashni o'rganish imkonini berishdir.
**Web** dasturchisi sifatida men o'z bilimlarim va resurslarimni birlashtirib, yangi boshlayotganlar uchun keng qamrovli o'quv rejasi va yo'l xaritasini tuzmoqchiman. Dasturlashni endi boshlayotganlar yoki boshlamoqchi bo'lib yurganlar shu yerga kelib dasturlashni noldan o'rganib borishadi. Sizlarga dars berish mobaynida men o'zim ham bilimlarimni yanada mustahkamlab olishim mumkin bo'ladi _insha Allah_. _kiwiCodeCamp_ bilan mening maqsadim - kompaniya intervyusigacha tayyorgarlik ko'rish yoki veb-saytlar yaratishni boshlash uchun amaliy va samarali yo'lni taqdim etish. Ushbu veb-sayt oldindan yozib olingan videolar, *live-stream*lar, *challenge*lar, va ko'plab resurslarni o'z ichiga oladi. Qo'shimcha sifatida foydali havolalar va *blog post*larni ham tartib bilan joylab boriladi.

## kiwiCodeCamp pullikmi? 💰

Yo'q ❌. Ushbu veb-saytdagi barcha resurslar tekin. Avval aytib o'tganimdek, _kiwiCodeCamp_ - bu _[public learning](https://www.google.com/search?q=what+is+public+learning&rlz=1C5CHFA_enKR969KR969&oq=what+is+public+learning&aqs=chrome..69i57j0i22i30i625j0i22i30j0i22i30i625l2j0i22i30j0i22i30i625l2j0i22i30j0i22i30i625.9598j0j7&sourceid=chrome&ie=UTF-8) community_. Bu yerda nafaqat men, balki siz ham o'rganuvchilarga yordam berishingiz mumkin. Qanday? Ushbu veb-sayt 100% [open-source](https://en.wikipedia.org/wiki/Open-source_software) qilingan. Ya'ni siz agarda _[Git](https://git-scm.com/)_ va *[GitHub](https://github.com/)*ni ishlatishni bilsangiz, *kiwiCodeCamp*ning [dars jadvali](https://github.com/kiwiCodeCamp/kiwiCodeCamp.github.io)ga o'z hissangizni qo'shishingiz mumkin.

## kiwiCodeCampda o'qish uchun nimalar talab etiladi? 🤓

_Laptop_(notebook) 💻 va o'zroq bo'lsa ham ingliz tili 🇬🇧. Ingliz tili? Ha, albatta darslar o'zbek tilida olib boriladi lekin keyinchalik siz kompaniyalarda ishlamoqchi bo'lsangiz yoki yanada yaxshiroq dasturchi bo'lishni istasangiz baribir ingliz tili kerak bo'ladi.

_You got this_ 🤓.

## *kiwiCodeCamp*ni tugatsam ishga kira olamanmi? 🏢

kiwiCodeCamp sizga yo'l-yo'riq korsatadi va dastuchi bo'lishizga yordam beradi. Ammo men sizga bu yerdagi hamma resurslarni tugatsangiz ishga kirib ketasiz deb vada bera olmayman. Lekin bir narsani aytishim mumkin, agarda men qila olgan bo'lsam, demak hamma ham qila oladi 🔥.

## Nimaga aynan kiwiCodeCamp deb nomladingiz? 🥝

Shunchaki. Meni qulog'imga yaxshi eshitildi 😅.

## Savollarim bo'lsa qayerdan so'rab javob olaman? 🤨

*kiwiCodeCamp*ning [telegramdagi guruhi](https://t.me/kiwi_logs)dan so'rashingiz mumkin. Agarda u yerdan javob topa olmasangiz unda meni shaxshiy telegramimga yozishingiz mumkin 😃. Ha aytganday, [kiwiCodeCamp kanaliga](https://t.me/kiwicodecamp) ham a'zo bo'lish esdan chiqmasin 😎.

## 🔚

Hozircha hammasi shu, azizlar! Haftangiz ajoyib o'tsin. Sog' bo'ling, yaxshi tanlovlar qiling va yaxshi uxlang. Bye, bye 👋!
